<?xml version="1.0" encoding="UTF-8"?>
<trans-abstract xml:lang="ms">
 <p>Jangkitan nematod gastrousus boleh menyebabkan kerugian besar hasil disebabkan oleh pengurangan pengeluaran dan kematian haiwan. Penggunaan antelmintik untuk kawalan nematod gastrousus telah menyebabkan tekanan pilihan yang menjurus kepada kemunculan kerintangan antelmintik. Oleh sebab itu, kajian ini dijalankan untuk mengkaji keberkesanan ekstrak akueus dan metanol 
  <italic>Cassia siamea</italic> terhadap motiliti 
  <italic>C. elegans</italic> Bristol N2 dan 
  <italic>C. elegans</italic> DA1316. 
  <italic>Caenorhabditis elegans</italic> Bristol N2 merupakan strain rentang dan 
  <italic>C. elegans</italic> DA1316 merupakan strain rintang ivermektin. Bioasai 
  <italic>in vitro</italic> kepelbagaian kepekatan (0.2, 0.6, 0.8, 1.0 dan 2.0 mg mL
  <sup>−1</sup>) ekstrak akueus dan ekstrak metanol 
  <italic>C. siamea</italic> dijalankan terhadap motiliti L4 
  <italic>C. elegans</italic> Bristol N2 dan 
  <italic>C. elegans</italic> DA1316. Larva L4 yang dirawat dengan 0.02 μg mL
  <sup>−1</sup> ivermektin dijadikan sebagai kawalan positif manakala, larutan M9 dijadikan sebagai kawalan negatif. Aktiviti ekstrak itu diperhatikan selepas 24 jam dan 48 jam. Perbezaan yang signifikan dicatatkan pada prestasi ekstrak berbanding dengan kawalan pada (
  <italic>P</italic> &lt; 0.001) selepas 48 jam terhadap motiliti larva bagi kedua strain. Ekstrak metanol merencat motiliti larva 
  <italic>C. elegans</italic> Bristol N2 86.7% dan 
  <italic>C. elegans</italic> DA1316 sehingga 84.9% selepas 48 jam pada kepekatan 2.0 mg mL
  <sup>−1</sup>. Ekstrak metanol lebih berkesan daripada ekstrak akueus (
  <italic>P</italic> &lt; 0.05) terhadap motiliti kedua-dua jenis 
  <italic>C. elegans. Cassia siamea</italic> boleh digunakan sebagai sumber semula jadi sebatian utama untuk pembangunan anthelmin alternatif terhadap nematod parasit dan juga nematod rintang ivermektin.
 </p>
</trans-abstract>
